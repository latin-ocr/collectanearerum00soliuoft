XXIV

communi: quem quominus statuamus fuisse eum qui Plinium ad choro-
graphiae sormam redegit aetate Hadriana nihil videtur obstare. nam ad
Varronem quidem semper ea res redibit tamquam auctorum auctorem: nec
tamen crediderim Censorinum Solinum Macrobium ipsos legisse Varronis
volumina supra suae aetatis modum docta. â€” Denique de quibus per
hos annos saepe disputaverunt critici Pliniani additamenta vetusta ad
septimum potissimum Plinii librum (7, 55. 73. 74. 91. 122. 123), re
magna certe ex parte Plinianis nullo modo inferiora, sedin uno tantum
alterove codice, maxime in Vesontino chiffleti neque ibi nisi ad marginem
reperta, proclive est repetere ab illa tanquam altera eaque aucta Plinii
editione, cum praesertim qui hanc curavit eum sedulo librum Plinii de
homine retractasse etiam ex Solino constet.

