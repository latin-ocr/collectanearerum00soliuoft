XVI

certe earum copiarum, quibus ipsi nsi sunt Plinius et Mela, pariter
aditus pateret. de quibus ita disputabitur, ut simul complectamur totam
quaestionem de eorum, quae Plinianis adiecta inveniuntur apud Solinum,
ratione et origine. quo referendae sunt primum iis, quae Plinius Melave
referunt sine auctore, adscriptae auctoritates Archelai regis p. 186, 15;
Crispi p. 46, 4; Democriti physici p. 13, 4. cf. p. 45, 15; Homeri p. 61,
10. 62, 4; lubae regis p. 119, 10. 186, 15; Metrodori p. 42, 1; Theo-
phrasti p. 87, 2; Zoroastris p. 41, 16. 159, 9. quamquain verum est
haec aut omnia aut pleraque admodum suspecta esse et conturbata. nam
ut Punicos libros p. 138, 4 constat non alios csse quam ipsius lubae
regis simul citatos, ita non magnam fidem habebimus Solino p. 119, 10
ea quae Plinius scribit se audivisse referenti ex eodem Iuba, vel Theo-
phrastum citanti de ea re quae nec dixit is nec facite dicere potuit, nec
pro Plinii Myrsilo Crispum laudanti, quamquam similia vere videtur Sallus-
tius posuisse in historiis. Metrodori porro adlegatio etsi per se suspicione
caret, tamen quid vetat in tali auctore cogitare de confusione, cum
Plinius in libro de gemmis Metrodorum saepenumero citarit? reliqua
denique aut facillime similiter explicantur aut vulgaria sunt. — Aliis
locis item adscripta reperiuntur praenomina a Plinio omissa: ut p. 20,
S. 9 Cn. Pompeio et C. Vibio; p. 20, 15 M. Messallae; p. 30, 9 M. Fut-
vio Flacco (qui tamen Plinii auctori Valerio Maximo 8, 15, 12 dicitur
Quintus, ut Valerius de consule a. 517, Solinus Solinive auctor de patre
eius consule a. 490 cogitasse videatur); p. 115, 13 L. Domitio Aheno-
barbo. alibi teinpus definitur, ut Metrodorus p. 27, 22 dicitur vixisse
temporibus Diogenis cynici confundente scilicet scriptore Metrodoros
Scepsium et Atheniensem (v. Salmas. p. 36): item ad narrationem de
Orestis ossibus inventis p. 22, 3 olympias adiecta est. Denique aliis
locis quae Plinius breviter indicarat explicantur augenturve. ita Deli
nominihus a Plinio simpliciter relatis apud Solinum p. 74, 19 subicitur
Asteriam insulani dici a cultu Apollinis, Lagiam et Cynethonem a vena-
tibus: ita p. 125, 8 cum Plinius scribat Tritoniam paludem Pallantiam
appellari Callimacho, Solinus narrat Minervam in ea se speculatam esse.
denique cum Plinius 4, 16 sic scribat de agro Laconico: oppida Tae-
narum, Amyclae. Pherae, Leuctra: et intus Sparta, Therapnae, atque ubi
fuere Cardamyle, Pitane, Anchia, locus Thyreae, Gerania, mons Taygetus,
amnis Eurotas, eadem plane oppida recensentur apud Solinum p. 56,
8-17, nisi quod omittuntur Pherae et Gerania, eodemque sere ordine,
transpositis tantummodo Leuctris et Cardamyle: sed nudis nominibus
Plinii adduntur res memoratu dignae, ad Amyclas causa interitus silen-
tium, ad Leuctra pugna, ad Spartam aedis Castorum aliaque, ad Therap-

