ΙΙΙ. CODICVM OLASSES TRES.

Accedimus ad quaestionem de codicibus Solini, quos modo recensui-
mus, recte aestimandis, variam eam et pro libelli tenuitate satis implica-
tam. eam ita instituemus, ut hoc capite tres librorum ordines distinguamus,
quorum quivis sua merita suosque naevos habeat, in singulis autem 01·-
dinibus quomodo libri a nobis adhibiti inter se aut conveniant aut
differant expendamus. —- Cuiusvis ordinis exemplaria complura extare
a nobis reiecta propterea quod adhibita sufficiunt aliisque adsumptis
inutilibus mendis tantummodo apparatus angeatur, ostendent loci ii,
ad quos omnium mihi notorum codicum lectionem speciminis causa ad-
ieci. sunt praeterea inter codices reiectos non pauci scripti pluribus
exemplaribus adhibitis itaque non solum inutiles, sed etiam praevari-
cantes. nam contaminatio vix in ullo eorum qui supersunt auctore latius
grassata est quam iu Solino.

