<JV

geminatio
male omissa : compresz'sse similiaque passim R
recte omissa : litus R
Notae non inveniuntur nisi solitae codicum eius aetatis: unum
adnoto pro vero passim reperiri in solo R notam ῐι. praenomina in
archetypo notis scripta fuisse inde intellegitur, quod in libris passim
aut male omissa sunt (5, 23. 8, 6. 9, 2. 11, 8 cet.) aut perperam soluta
(ut 11, 8. 17, 17). item numeros notatos fuisse in archetypo com-
muni inde intellegitur, quod iu solvendis iis saepenumero grammatica
ratio neglegitur: nos talia in variam lectionem raro admisimus. exempli
causa p. 8, 16 CCXLI notas habent RCLP, ducentis recte A, (lucenti male
NS, uno recte NS, una male H.

In recensendo Solino quid ego secutus sim, ex supra dictis satis
apparet. auctores a Solino Solinive auctore proximo usurpatos adnotavi
ad marginem interiorem, Solinianorum compilatores ad imum marginem,
in testimoniis utriusque generis colligendis egregie adiutus cum Sal-
masii commentariis plenis et doctis tum collectaneis a Carolo Ludovico
Rothio ea qua pollebat eruditione et industria olim paratis, cavens au-
tem quantum fieri potuit a locis similibus quidem, sed non sumptis ex
ipso Solino. — In apparatu ordinando cum iam eo perventum sit, ut
non tam a singulis codicibus pendeamus quam a tribus eorum ordinibus,
ut facilius lectiones distinguantur, ubi utiliter sieri potuit7 eas per classes
distribui praescriptis numeris 1. ΙΙ. llI. —- Libellus parvus est, auctor
mediocris; recensens eum laborem intellexi sortasse maiorem fore quam
fructum, neque tamen operam perdidisse mihi videor, curans, quantum
mihi datum est, ut editoris officiis diversis satisfacerem et rem quatenus
a diligentia pendet absolverem.

Berolini,
m. Iulio a. 1895.

