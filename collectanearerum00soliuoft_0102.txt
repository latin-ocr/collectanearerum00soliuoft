XCVIII

monui; fieri posse, ut vocabulum antea in scholastIca libri tractatione
usurpatum interpolator non ipse excogitarit. sumpsit id interpolator sine
dubio ex Plinii naturae historia a Cornelio Alexandro passim ibi ita ap-
pellato transferens ad Solinum.

Subscriptio studio et diligentia (Homini) n(ostrz') (sic ad P, vide p.
XLIV; domni Heidelbergensis) Theodosii invictissimi principis, quam supra
p. LXVII. XCIV diximus servatam esse ex libris non contaminatis in uno
Heidelbergensi, adfuisse posse iam in communi omnium archetypo, recte
rettulerunt viri docti ad imperatorem Theodosium 11 († 450) notum καλ-
λίγραφον (Otto Jahn in actis soc. Saxon. minoribus a. 1851 p. 342).
Aldhelmus (opp. p. 323 ed. Giles) quae narrat de institutionibus Prisciani
ab imperatore eo sua manu scriptis constat pertinere ad subscriptionem
vere Priscianam Theodori cuiusdam (cf. Jahn l. c. et p. 358 et Hertz in
praef. ad Priscianum vol. I p. XVIII); sed vix Aldhelmus ita errare po-
tuit⁷ nisi item novisset subscriptionem hanc Solinianam.

Rubricae cum textu eo quem habemus pariter traditae in libris re-
periuntur duplici ratione dispositae, tam interpositae ipsi orationi quam
coniunctae in laterculum libello praescriptum. eas in appendice p. 223—
232 secuudum formam priorem recensui restituta quantum fieri potuit
ordinatione primitiva, interposita varia lectione intra parentheses rotundas,
additamentis posterioribus similiter intra uncos quadratos. intextum re-
ceptae rubricae ab eo in libris distinguuntur litteris miniatis et id ubi
neglegitur (ut 156, 4. 164, 12), per numerorum continuationem errores
facile tolluntur. rubricae singulae cum commata plura conplecti soleant,
librarii non raro eadem lemmata disiuncta locis ad quos pertinent denuo
adposuerunt. ita ante c. 1, 7 rubricae primae particula cle temporibus
urbis conditae reperitur in libris omnibus praeter R et (versu tamen vacuo
relicto) P; item ante c. 1, 77 rubricae partem de lapide alectorio sive de
alectorio lapide repetunt libri RL, ante c. 2, 33 de boa angue liber R, ante
c. 5, 25 vel 26 de achate lapide libri LGP et sic deinceps. haec ut oportuit
ex rubricarum laterculo eieci.

Rubricis cum codices non secundae clsssis, sed tam primae quam
tertiae numeros adscribant, numeratio ea ad classes recte distinguendas
aliquam utilitatem habet. et primae quidem classis libri RCNH numerant
rubricas sexaginta tres, sic ut infra dispositae suntad numerationem
hodie receptam, missis tamen singulorum librorum erroribus minutis et
inutilibus. contra tertiae classis libri SAP rubricas non numerant nisi
quinquaginta septem, sic ut item infra exhibentur; conveniunt eae sere
cum numeratione hodie recepta propterea quod editiones vetustae ex
huius generis codicibus expressae sunt. solum caput quod hodie est un-

